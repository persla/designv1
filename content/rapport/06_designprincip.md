---
---

# Rapport designprinciper hos svenska nyhetssajter


## Syfte

Syftet med den här rapporten är att undersöka vilka och i vilken utsträckning svenska nyhetssajter använder sig av designprinciper för sina webbplatser.


## Forskningsfrågor

Syftet med rapporten ska uppfyllas genom följande frågeställningar:

1. Vilken/vilka är respektive webbplatsens mål och syfte?
2. Vad kännetecknar respektive webbplatsens design?
3. Vilken/vilka designprinciper kännetecknar respektive webbplats?
4. I vilken utsträckning gynnar designen respektive webbplatsens mål och syfte?


## Urval

För att få en gemensam “akademisk kappa” för rapportmoment i kursen design har jag valt att utgå från samma studieobjekt i samtliga delrapporter, dvs det tre största nyhetssajterna i Sverige Aftonbladet, Expressen och Dagens nyheter. Motivet är densamma för samtliga delrapporter, den digitala nyhetsförmedlingens prestanda och design i förhållande till mediernas centrala roll för demokratin.

En genomtänkt design är av stor betydelse för en webbplats attraktionskraft och där har designprinciper en central roll för att skapa en helhet som hänger ihop. Avsaknad av en grundläggande designprincip kan lätt skapa förvirring och osäkerhet för användaren, vilket en seriös nyhetsförmedlare vill undvika till varje pris. Därför är det viktigt och intressant att studera hur de tre största nyhetssajterna i Sverige förhåller sig till designprinciper på sina webbplatser.


## Metod

För att uppnå rapportens syfte kommer en komparativ metod användas, där de olika nyhetssajterna jämförs utifrån rapportens frågeställningar, enligt följande schematiska struktur:


<table>
  <tr>
   <td>
   </td>
   <td>Aftonbladet
   </td>
   <td>Expressen
   </td>
   <td>Dagens Nyheter
   </td>
  </tr>
  <tr>
   <td>1. Webbplatsens mål och syfte
   </td>
   <td>
   </td>
   <td>
   </td>
   <td>
   </td>
  </tr>
  <tr>
   <td>2. Design - kännetecken
   </td>
   <td>
   </td>
   <td>
   </td>
   <td>
   </td>
  </tr>
  <tr>
   <td>3. Designprinciper
   </td>
   <td>
   </td>
   <td>
   </td>
   <td>
   </td>
  </tr>
  <tr>
   <td>4. Design vs mål och syfte
   </td>
   <td>
   </td>
   <td>
   </td>
   <td>
   </td>
  </tr>
</table>


Kriterium 1 kommer bedömas utifrån ett generellt intryck av webbplatsen mål och syfte.

Kriterierna 2 och 3 kommer att utgå ifrån Wikipedias definition och kategorisering av designprinciper.[1] Wikipedia definierar designprinciper på följande sätt: _Principer som tillämpas på designelement som förenar dem till en sammanhållen design_[förf. översättning][2]. Designelement är det medvetna valet av tex punkter, streck, textur, färg, form som bygger upp designen på webbplatsen.[3] Betoningen av designelement gör att dessa kommer exemplifieras i resultatet som ett stöd för kategoriseringen av de olika designprinciperna.

Kriterium 4 kommer att baseras på den övriga analysen, men det blir emellertid ofrånkomligen en subjektiv bedömning av författaren. Idealt vore om denna bedömningen kunde baseras på intervjuer av ett större urval av användare, men på grund av denna studies begränsade omfattning så finns det inte utrymme för detta.


## Resultat och analys
Här nedan kommer studiens resultat presenteras och sedermera analyseras.

### Webbplatsens mål och syfte

Det gemensamma syftet för samtliga studerade nyhetssajter är strävan efter att informera om aktuella händelser och sprida kunskap om dessa, kommentera och analysera aktuella samhällsfrågor samt granska makthavare och deras beslut.  

Målet är för samtliga objekt är att paketera dessa strävanden i en så attraktiv form så att de lockar till sig besökare till sajten och att dessa brukare stannar kvar på webbplatsen så att de ska kunna finansiera sin verksamhet i huvudsak från reklamintäkter från annonsörer på sajten. Webbplatserna skiljer sig något åt när det gäller nyhetsvärdering(Vilka nyheter som ska väljas ut och vilket utrymme de ska få?) och allmänintresset. Detta intresse kan tolkas på två olika sätt, nyheter som medborgarna “vill” ha eller som de “behöver” i ett demokratiskt samhälle. Det förstnämnda fokuserar ofta på brott och enskilda offentliga personers tvivelaktiga handel och vandel, medans det sistnämnda är analyser och granskningar av olika samhällsproblem. Förutom dessa påverkas även nyhetsurvalet av nya fenomen såsom klickvänliga(Hur ska en nyhet se ut för att besökaren ska klicka på den och läsa vidare och på så sätt stanna kvar på webbplatsen) och delningsbara(Hur ska nyheten presenteras för att besökaren ska dela med sig i sitt sociala nätverk så att den blir viral) nyheter. Dessa två relativt nya fenomen har och kommer att få konsekvenser för designen av webbplatser som fokuserar på nyheter.

I mycket generella drag är Aftonbladet och Expressen med sina bakgrunder som kvällstidningar något mer fokuserade på nyheter som medborgarna vill ha medans DN som ursprungligen är en dagstidning fokuserar på längre analyser och granskningar av olika samhällsproblem.


### Design - kännetecken

Kännetecknen på den övergripande designen på respektive webbplats kommer att presenteras uppifrån och ned i en ordnad lista. Där innehållet och proportionerna på de vertikala elementen redovisas.

**Aftonbladets schematiska design kännetecknas av:**



1. En header med logga och navigering som sträcker sig över hela vidden på skärmen.
2. En flashbild med reklam som sträcker sig över hela main vidden
3. En main(79% av vidden) med två kolumner, en för artiklar(67% av main vidden) och annonser samt en för notiser och reklaminslag(33% av main vidden).
4. En höger aside med reklam(21% av vidden)
5. En footer med kontaktuppgifter och länkar som sträcker sig över hela vidden på skärmen.

**Expressens schematiska design kännetecknas av:**



1. En header med logga, navigering och korta ingresser till artiklar som sträcker sig över hela vidden på skärmen.
2. En vertikal scroll för notiser.
3. En flashbild med reklam som som sträcker sig över hela vidden på skärmen.
4. En main(79% av vidden) med två kolumner, en för artiklar(66% av main vidden) och annonser samt en för notiser och reklaminslag(34% av main vidden).
5. En höger aside med reklam(21% av vidden)
6. En footer med kontaktuppgifter och länkar som sträcker sig över hela vidden på skärmen.

**DNs schematiska design kännetecknas av:**



1. En header med logga och navigering som sträcker sig över hela vidden på skärmen.
2. Nyhetsartiklar som sträcker sig över hela min elementet.
3. Fyra nyhetsartiklar horisontellt presenterade  
4. En flashbild med reklam som som sträcker sig över hela vidden på skärmen.
5. En main(74% av vidden) med två kolumner, en för artiklar(65% av main vidden) och annonser samt en för notiser och reklaminslag(35% av main vidden).
6. En höger aside med reklam(26% av vidden)
7. En footer med kontaktuppgifter och länkar som sträcker sig över hela vidden på skärmen.

Utifrån resultaten kan ett tydligt mönster urskiljas där samtliga webbplatser har en liknande struktur med tre kolumner med snarlik fördelning vad gäller innehåll och vidd, en header och footer som sträcker sig över hela skärmens vidd.


### Designprinciper

**Aftonbladet**

Aftonbladet strävar efter att guida läsaren genom elementen på webbplatsen via dess tyngd och på så sätt skapa en hierarki mellan elementen. Denna hierarkiska designprincipen manifesteras genom storlek, där “viktiga” nyheter placeras i ett element som är proportionerligt större än de övriga. Dessutom så placeras de högt upp i flödet på webbplatsen. Aftonbladet använder även typsnitt och färg för att markera den hierarkiska ordningen, exempelvis genom användningen av pseudoelementet ::before med content “JUST NU” i röd färg som inleder rubrikerna. Samma designprincip dominerar även på undersidor där till exempel sporten har EXTRA och EXKLUSIVT med vita feta bokstäver mot svart bakgrund för att markera den hierarkiska ordningen.

**Expressen**

Expressen domineras av den hierarkiska designprincipen, där elementen sorteras i en viss ordning som en tänkt läsare ska följa som en visuell vägledning. Denna designprincip manifesteras genom att de nyheter med det högsta nyhetsvärdet placeras längst upp till vänster(vad som på tidningsspråk kallas för vänstra krysset). Tidningen använder också en rörlig animering med den vita texten JUST NU på röd bakgrund(en signalfärg) för att påkalla läsarnas uppmärksamhet. En horisontell scrollbar med artiklar skapar en styrd interaktion med användaren. Tydligt markerade inramningar av artiklar med den vita texten EXTRA på svart bakgrund förstärker intrycket av en hierarkisk designprincip ytterligare. Även här används pseudoelementet ::before med content “JUST NU” i röd färg som inledning på vissa rubriker.

**Dagens Nyheter**

DNs webbplats kännetecknas av en sorterad ordning och struktur där flödet styrs i huvudsak av placering och storlek. De nyheter som anses vara viktigast får en central  placering och stort utrymme. Därefter sorteras de i en fallande skala utifrån betydelse och relevans som i sin tur medför mer perifera placeringar och mindre framträdande form. Det som också  bekräftar det hierarkiska inslagen på webbplatsen är rubriken HITTA ÄMNEN ATT FÖLJA som guidar läsaren vidare till specifika  ämnen som kan tänkas vara intressanta, en typ av individanpassning av nyhetsflödet.


### **Design vs mål och syfte**

**Aftonbladet**

Aftonbladets syfte och mål stöds delvis av den design som utgör grunden för webbplatsen. Presentationen av nyheterna följer ett visst mönster, men den störs av de omfattande inslaget av reklam som gör den orolig och något ostrukturerad.  Det som också stör den hierarkiska designen är det horisontella gridet där artiklarna inte synkroniserar med notiserna.

**Expressen**

Expressens mål och syfte stöds endast till en viss del av den hierarkiska designprincipen, detta framförallt eftersom de inte lyckas vara helt konsekventa, de kommersiella inslagen i form av stora reklaminslag stör mönstret för mycket för att de ska kännas som en helhet.

**Dagens Nyheter**

Dagens Nyheters tillämpning av den hierarkiska designprincipen stödjer syftet och målet med webbplatsen i stor utsträckning. Stringenta arbete med storlekar och utrymme guidar besökaren genom sajten på ett tydligt men ändock subtilt sätt.


## Slutsatser

Utifrån studien kan det konstateras att dessa nyhetssajter arbetar utifrån en hierarkisk designprincip. Detta har troligtvis att göra med  grundläggande uppfattningarna  av respektive webbplats besökare, för det första så läser man i den västerländska världen  vanligtvis från vänster till höger, från topp till botten, för det andra flyttar också läsarna från stor till liten, svart till vit, färg till icke-färg. Genom dessa element kan designerna av nyhetssajter flytta läsare med tänkta linjer eller föreställda rader genom webbplatsen, vilket medför en hierarkisk designprincip.


## Övrigt

Författare Lars Persson
