---
---

# Rapport Me designelement


## Syfte

Syftet är att infoga ett urval av designelement för att skapa fler perspektiv och känsla av liv på min redovisasida i kursen design.


## Applicerade designelement

Utgångspunkten för att uppnå syftet är min defaultdesign från kursmoment 5. Nedan kommer de olika designelementen presenteras och hur de har applicerats på redovisasidan för att uppnå syftet.


### Färg

Färg anses ofta vara ett mycket viktigt element i designen eftersom det är ett universellt språk som innebär otaliga möjligheterna till visuell kommunikation. Färg skapar specifika stämningar, atmosfärer och känslor och varje nyans har vissa specifika betydelser associerade med den samtidigt som färgen kan tolkas på en mängd olika sätt. Kort sagt kan färg göra så att din design blir lyckad eller faller platt. På min redovisawebbplats har jag arbetat med ljusa färger och accentfärger(loggtexten som följs upp i underline på de olika rubrikerna i texten) med syfte att skapa olika fokusområden när besökaren skannar sidorna. Flashbilden med de färgade stenarna tar ett stort färgutrymme och att använda för mycket färg på de övriga delarna skulle skapa oro och riskera att effekterna av färgerna går förlorad.


### Rymd

För att få bort känslan av en platt design kan men laborera med elementet rymd. En teknik att applicera är skuggning för att göra ett objekt av en tvådimensionell yta verkar tredimensionellt. För att få en känsla av djup på webbplatsen har jag applicerat skuggor på de olika regionerna och på huvudrubriken H1(på den gjorde jag en inverterad skuggning genom att göra texten vit med grå skuggning).


### Inramning

Fysiska ramar som lister eller grafiska element kan förbättra eller uppmärksamma specifika element i designen. För att skapa en inramning av elementen på min  sida har jag använt mig av olika färger på inner wrap och bodyn. För att göra denna inramning subtil har jag använt mig av relativt små färgkontraster mellan dessa regioner(detta i kombination med skuggningen). Syftet är att guida besökaren till de olika regionerna och på så sätt skapa  en naturlig rytm på  webbplatsen


### Rörelse

En känsla av rörelse i designen är innebär att det upplevs att det händer någonting och ögat dras naturligt till detta fenomen. För att arbeta in en förnimmelse av rörelse har jag använt mig av en diskret animering av underline på navbarens länkar för att ge besökarna en struktur av webbplatsen.


### Form

Att arbeta med form är en av de viktigaste elementen inom design för att skapa mönster och förmedla känslor. Att bryta en dominerande form kan vara ett effektfullt sätt att påkalla uppmärksamheten. Den grundläggande designen på webbplatsen är i huvudsak fyrkantigt i form av de olika regionerna. För att bryta detta mönster så formade jag en rund bild av mig och lär texten flyta runt den och på så sätt skapa ett mjukare utseende och bryta mot den tidigare dominerande strukturen. Under denna rubrik ryms även typografi,  som är ett effektivt verktyg för att lyckas med designen. Jag har använt mig av olika typsnitt för rubriker och brödtext. Har även använt mig av uppercase i huvudrubriken och navbaren för att skapa uppmärksamhet till de olika elementen.


## Sammanfattning

Genom att medvetet arbeta med dessa designelement har jag strävat efter att uppnå målet med att forma temat så att webbplatsen har fått fler perspektiv och känsla av liv.


## Övrigt

Författare Lars Persson
