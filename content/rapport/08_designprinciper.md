---
---

# Rapport Me designprinciper


## Syfte

Syftet är att tillämpa designprinciper för att skapa betoning, balans, enhetlighet och harmoni på min redovisasida i kursen design.


## Urval av designprinciper

Nedan presenteras de designprinciper som har varit vägledande för temat.


### Enhetlighet och harmoni

När alla elementen är i harmoni, anses en design vara enhetlig. Enligt principen så anses ingen enskild del som viktigare än hela designen. En god balans mellan enhet och variation måste upprättas för att undvika en kaotisk eller en livlös design.  För att förverkliga principen används bland annat perspektiv, likhet, upprepning och rytm.


### Balans

En princip  som  eftersträvar ett tillstånd av utjämnad spänning och uppnå jämvikt. Ingredienserna i designprincipen balans är bland annat, symmetri, asymmetri i kombination  med dynamiskt balanserade inslag.


### Betoning

Denna design skapar olika fokuspunkter som ett dominerande inslag. Betoning skapas genom att medvetet arbeta med  kontrasterande storlekar, positionering, färg, stil eller form. Elementen som bildar fokuspunkterna ska dominera designen med skala och kontrast utan att offra helhetsbilden.


## Implementering av designprinciper

Nedan redogörs för den praktiska tillämpningen av designprinciperna i temat.

Inledningsvis så valde jag att dölja vissa element, dels så dolde jag texten till loggan för att skapa en balans mellan loggan i ena övre hörnet med hamburgermenyn i den andra, dels dolde jag flashbilden eftersom jag valde att ha en bakgrundsbild så skulle flashregionen ha skapa en visuell tautologi som skulle skapa disharmoni på webbplatsen. På så sätt fick jag också en ökad rymd mellan elementen på sidan.

Utifrån designprincipen betoning använde jag mig av accentfärger för att skapa visuella fokusområden. Valet av färgen skedde med hjälp av colorpicker och färgen som utgjorde kärnan till accentfärgen plockades från flaggan i det nedre högra hörnet. Denna mörkröda färg appliceras sedermera på understrykningarna i rubrikerna, på hover effekten i navbaren och i fontawsom ikonerna i footern allt för att skapa fokusområden i webbplatsens olika regioner.

Bakgrundsbilden valdes med utgångspunkt att både skapa harmoni och balans på webbplatsen. Trappan som utgör bildens centrum bildar en ram där text och bilder ger ett sken av att flyta över när man scrollar. Texten är medvetet centrerad över trappan  och trappstegen bildar ett naturligt vertikalt grid. Eftersom bakgrundsbilden var i huvudsak i en gråskala så tonade jag också bilden på mig som liten i samma nyans.

För att bakgrundsbilden skulle harmonisera med innehållet så använde jag mig av ett typsnitt för brödtexten som ska efterlikna texten från en skrivmaskin och för att skapa en kontrast applicerade jag en modern font på rubrikerna.

Jag använde mig också av transparens på webbplatsen för att förstärka det visuella djupet och för harmonin med bakgrunden. Är väl medveten om att de inte är det optimala valet på en webbplats som är så text intensiv, men genom att  använda en basfärg som är hämtad ur bildens väggar i kombination med lagom mycket transparens så gav det ett relativt harmoniskt intryck.

I footern arbetade jag med det klassiska tretalet för att skapa balans. Tre kolumner med tre ikoner i varje för att skapa en tydlig rytm.


## Sammanfattning

Genom att medvetet implementera designprinciperna och med hjälp av olika designelement har jag strävat efter att uppnå harmoni och balans med vissa betonade inslag i min design av webbplatsen.





## Övrigt

Författare Lars Persson
