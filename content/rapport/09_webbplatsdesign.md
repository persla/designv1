---
---

# Analys av aktuell webbdesign hos gymnasieskolor i Stockholm


## Syfte

Syftet med den här rapporten är att analysera aktuell webbplatsdesign på gymnasieskolor i Stockholm.

## Forskningsfrågor

Syftet med rapporten ska uppfyllas genom följande frågeställningar:

1. Vilken/vilka är respektive webbplatsens mål och syfte?

2. Hur ser fördelningen ut mellan olika element på respektive webbplats?

3. Vilka designelement betonas på respektive webbplats?

4. Vilken/vilka designprinciper präglar respektive webbplats?

5. I vilken utsträckning gynnar designprinciper respektive webbplatsens mål och syfte?

## Bakgrund
Friskolereformen, som gjorde det möjligt för andra än kommuner att driva skolor, genomfördes 1992. Samtidigt infördes det fria skolvalet, som gav eleverna rätt att välja skola. I dag går var femte förskolebarn, vart åttonde grundskolebarn och var fjärde gymnasieelev i en fristående verksamhet.
För att skapa en rättvis finansiering av fristående skolor infördes skolpengen, en summa pengar som skulle följa med eleven till den skola hon eller han valde. I början kunde kommunerna ge friskolorna en mindre summa än de kommunala skolorna per elev. I dag ska samma resurser fördelas på lika villkor till alla elever, utifrån kommunens genomsnittliga kostnader per skolelev. Om en elev byter skola följer skolpengen med till den nya skolan.[1]

Debatten har varit bitvis hård kring de fri skolvalets effekter och forskningsresultat visar på en splittrad bild. Där både anhängare och motståndare kan hämta stöd för sina åsikter
Riksrevisionen presenterade en rapport 2018 om fria gymnasievalets långsiktiga effekter. Den visar att de utökade möjligheterna att välja gymnasieskola har haft visserligen små, men positiva effekter på elevernas framtida inkomster och utbildningsnivå. Störst betydelse har förändringarna haft för barn till föräldrar med låg utbildningsnivå.[2] En avhandling 2019 från Göteborgs universitet kom fram till diametralt motsatt slutsats, att det fria skolvalet försämrar likvärdigheten. Den avhandlingen visar att i och med det fria skolvalet har antalet gymnasieskolor och valmöjligheter exploderat. Men inte för alla – på landsbygden har skolor istället stängts ner och i utsatta områden nyttjas inte valmöjligheterna.[3]

Oavsett vilka åsikter man har så har skolan blivit en marknad i Sverige där elever är kunder som de olika aktörerna som bedriver skolverksamhet vill attrahera. Marknadsföring och exponering är en viktig aspekt i denna process och i den digitala värld vi lever i blir webben en central punkt för att skapa bilden av en attraktiv skola. Av den anledningen så kommer denna rapport fokusera på hur de olika aktörerna designar sina webbplatser med syfte att locka till sig elever.

## Urval

För att få ett fokus i studien har har författaren tagit hänsyn till fyra aspekter, geografiskt, stadie, programstruktur och verksamhetsform i urvalsprocessen. Samtliga skolor i studien har sin hemvist i Stockholm för att få en gemensam geografisk ram. Stockholm valdes ut eftersom det är den största kommunen i Sverige och har således mest omfattande konkurrens mellan aktörerna som bedriver skolverksamhet, vilket är ett intressant perspektiv att ta hänsyn till när det gäller webbplatsdesign. Vidare så har gymnasiet valts ut för att i det valet har ungdomen ett större inflytande över valprocessen än i det tidigare stadierna där framförallt föräldrarna bestämmer över skolvalet, vilket också är en betydelsefull aspekt att ta hänsyn till, dvs känns och/eller uppfattas webbplatsdesignen som “ungdomlig”. Urvalskriteriet programstruktur innebär att endast skolor med liknande programutbud är med i studien, vilket innebär att samtliga undersökningsobjekt erbjuder en majoritet av skolans utbildningsplatser på högskoleförberedande program. Detta innebär i sin tur att dessa gymnasier konkurrerar om presumtiva elever med samma intressen och behov,  vilket också är en relevant aspekt att ta hänsyn i undersökningen av webbplatsernas design. Hur kan respektive enhet särskilja sig med tanke på att det är i grund och botten samma utbildningar som det erbjuder? I urvalsprocessen har studien har även tagit hänsyn till huvudmannen bakom verksamheten. Det aspekten handlar om gymnasiet bedrivs av kommunen eller en fristående aktör, vilket är en intressant synvinkel eftersom kommunen har ofta krav på att använda formatmallar för sin webbdesign medans fristående aktörer inte är bundna av denna typen av restriktioner på samma sätt. Det finns dock undantag när de fristående aktörerna ingår en koncern som bedriver verksamhet i flera kommuner och genom detta vill få en känsla av gemensam design.

Utifrån dessa aspekter har följande webbplatser valts ut i studien:

[Thorildsplans gymnasium(kommunal)](https://thorildsplansgymnasium.stockholm.se/).

[Södra Latins gymnasium(kommunal)](https://sodralatinsgymnasium.stockholm.se/).

[Affärsgymnasiet(fristående)](https://affarsgymnasiet.se/har-finns-vi/stockholm-2/).

[International IT College of Sweden(fristående)](https://initcollege.se/).

[FIGURE caption="Thorildsplans gymnasium" src=image/theme/torhild.png&w=180&save-as=jpg&q=90&sharpen class="left"]
[FIGURE caption="Södra Latins gymnasium" src=image/theme/sodralat.png&w=180&save-as=jpg&q=90&sharpen class="left"]
[FIGURE caption="Affärsgymnasiet" src=image/theme/affarsgy.png&w=180&save-as=jpg&q=90&sharpen class="left" ]
[FIGURE caption="International IT College of Sweden" src=image/theme/intcollege.png&w=180&save-as=jpg&q=90&sharpen class="left"]


## Metod

För att uppnå rapportens syfte kommer en komparativ metod användas, där de olika gymnasie webbplatserna jämförs utifrån rapportens frågeställningar, enligt följande schematiska struktur:


<table>
  <tr>
   <td>
   </td>
   <td>Thorildsplans gymnasium
   </td>
   <td>Södra-Latins gymnasium
   </td>
   <td>Affärsgymnasiet
   </td>
   <td>International IT College
   </td>
  </tr>
  <tr>
   <td>1. Webbplatsens mål och syfte
   </td>
   <td>
   </td>
   <td>
   </td>
   <td>
   </td>
   <td>
   </td>
  </tr>
  <tr>
   <td>2. Schematisk struktur
   </td>
   <td>
   </td>
   <td>
   </td>
   <td>
   </td>
   <td>
   </td>
  </tr>
  <tr>
   <td>3. Designelement
   </td>
   <td>
   </td>
   <td>
   </td>
   <td>
   </td>
   <td>
   </td>
  </tr>
  <tr>
   <td>4. Designprinciper
   </td>
   <td>
   </td>
   <td>
   </td>
   <td>
   </td>
   <td>
   </td>
  </tr>
  <tr>
   <td>5. Design vs mål och syfte
   </td>
   <td>
   </td>
   <td>
   </td>
   <td>
   </td>
   <td>
   </td>
  </tr>
</table>


Kriterium 1 kommer bedömas utifrån ett generellt intryck av webbplatsen mål och syfte. Kriterium 2 baseras på storleksmått på webbplatsens olika element för att bedöma hur stort utrymme de tar upp. Kriterierna 3 och 4 kommer att utgå ifrån Wikipedias definition och kategorisering av designprinciper.[4] Wikipedia definierar designprinciper på följande sätt: _Principer som tillämpas på designelement som förenar dem till en sammanhållen design_[förf. översättning][5]. Designelement är det medvetna valet av tex punkter, streck, textur, färg, form som bygger upp designen på webbplatsen.[6] Således blir kriterium 4 en syntes av kriterium 2 och 3 som till stora delar utgör beståndsdelarna för designprincipen. Förekomsten av designelement kommer exemplifieras i resultatet och bilda en grund till kategoriseringen av webbplatserna i de olika designprinciperna.

Kriterium 5 kommer att baseras på den övriga analysen(utifrån kriterium 1-4), detta moment i rapporten blir emellertid ofrånkomligen en subjektiv bedömning av författaren. Idealt vore om denna bedömningen kunde baseras på intervjuer av ett större urval av informanter(dvs ungdomar som ska söka till gymnasiet), men på grund av denna studies begränsade omfattning så finns det inte utrymme för detta.



## Resultat och analys
Här nedan kommer studiens resultat presenteras och sedermera analyseras.

#### Webbplatsernas mål och syfte

Det gemensamma syftet för samtliga studerade webbplatser är strävan att informera om den aktuella gymnasieskolans utbudet av gymnasieprogram på ett attraktivt sätt för blivande gymnasieelever och deras föräldrar så att de ska välja den skolan framför andra alternativ. Här har samtliga skolor en utmaning genom att de samtidigt behöver rikta sig mot två målgrupper samtidigt som kan ha motsatta intressen vilket leder till designmässiga prövningar. Föräldrarna vill framförallt att deras ungdomar ska få en bra utbildning och att skolan ska ge ett tryggt och stabilt intryck, samtidigt som ungdomarna vill att det ska vara häftigt, att det händer mycket, “the place to be” helt enkelt. Således behöver webbdesignen tillgodose bägge dessa behov för att kunna locka till sig presumtiva elever.


#### Webbplatsernas schematisk struktur

Kännetecknen på den övergripande designen på respektive webbplats portalsida kommer att presenteras utifrån huvudelementen(header, flash-region, main och footer). Där innehållet och proportionerna på de olika elementen redovisas.

Tabell: Huvudelementens relativa höjd och bredd(h/b) på respektive webbplats portalsida.


<table>
  <tr>
   <td>
   </td>
   <td><strong>Thorildsplans gymnasium</strong>
   </td>
   <td><strong>Södra-Latins gymnasium</strong>
   </td>
   <td><strong>Affärsgymnasiet</strong>
   </td>
   <td><strong>International IT College</strong>
   </td>
  </tr>
  <tr>
   <td><strong>Header</strong>
   </td>
   <td>6%/100%
   </td>
   <td>5%/100%
   </td>
   <td>8%/100%
   </td>
   <td>3%/100%
   </td>
  </tr>
  <tr>
   <td><strong>Flash-region</strong>
   </td>
   <td>12%/76%
   </td>
   <td>10%/76%
   </td>
   <td>6%/100%
   </td>
   <td>14%/100%
   </td>
  </tr>
  <tr>
   <td><strong>Main</strong>
   </td>
   <td>74%/76%
   </td>
   <td>75%/76%
   </td>
   <td>67%/100%
   </td>
   <td>81%/100%
   </td>
  </tr>
  <tr>
   <td><strong>Footer</strong>
   </td>
   <td>8%/100%
   </td>
   <td>9%/100%
   </td>
   <td>18%/100%
   </td>
   <td>2%/100%
   </td>
  </tr>
  <tr>
   <td><strong><em>Hela i px</em></strong>
   </td>
   <td><em>4859/1261</em>
   </td>
   <td><em>5780/1261</em>
   </td>
   <td><em>7830/1261</em>
   </td>
   <td><em>7659/1261</em>
   </td>
  </tr>
</table>


Från tabellen ovan kan utläsas att samtliga undersökta webbplatser har en likartad struktur, med en header som innehåller en logga och länkar till kopplade till webbplatsens olika delar. Därefter följer en flash-region med bilder på elever som är aktiva med skolaktiviteter. Efter detta följer main som presenterar skolans verksamhet i form av olika kombinationer av bild och text. Längst ned på webbplatsen har samtliga undersökningsobjekt en footer med något varierande innehåll.

De kommunala huvudmännens webbplatser(Thorildsplans gymnasium och Södra Latins gymnasium) schematiska struktur är i stort sett identiska med samma proportioner mellan de olika elementen. Det finns vissa skillnader hur man har strukturerat innehållet framför allt i main elementet, i fördelningen av antalet kolumner och proportionerna mellan text och bild.  Det syns dock med all tydlighet att bägge har “tvingats” utgå från en gemensam mall som med största sannolikhet Stockholms Stad har beslutat om. Till skillnad från friskolorna raka struktur så har kommunala skolorna en variation där bredden på de olika elementen, header och footer spänner över hela medans flash-regionen och main är smalare och utgör en midja på webbplatsen. Det som också kan konstateras att friskolorna har en betydlig större höjd på webbplatsen än de kommunala, vilket kräver mer scrollning för att få tillgång till hela webbsidan. När det gäller footer elementet så kan det noteras att International IT Colleges footer endast utgör 2 procent av höjden på sidan medans Affärsgymnasiets utgörs av hela 18%.


#### Designelement och designprinciper

**Thorildsplans gymnasium**

Färgpalett
<table>
  <tr>
   <td><strong>Färg</strong>
   </td>
   <td style="height: 50px; width: 50px; background-color: #F5F3EE">
   <td style="height: 50px; width: 50px; background-color: #FEDEED">
   </td>
   <td style="height: 50px; width: 50px; background-color: #006EBF">
   </td>
   <td style="height: 50px; width: 50px; background-color: #D6EDFC">
   </td>
   <td style="height: 50px; width: 50px; background-color: #00867F">
   <td style="height: 50px; width: 50px; background-color: #5D237D">
   </td>
   <td style="height: 50px; width: 50px; background-color: #5D5C58">
   </td>
   <td style="height: 50px; width: 50px; background-color: #C40064">
   </td>
   <td style="height: 50px; width: 50px; background-color: #F1E6FC">
   </td>
  </tr>
  <tr>
   <td><strong>Hex kod</strong>
   </td>
   <td>#F5F3EE
   </td>
   <td>#FEDEED
   </td>
   <td>#006EBF
   </td>
   <td>#D6EDFC
   </td>
   <td>#00867F
   </td>
   <td>#5D237D
   </td>
   <td>#5D5C58
   </td>
   <td>#C40064
   </td>
   <td>#F1E6FC
   </td>
  </tr>
</table>

Färgpalett på Thorildsplans gymnasium visar på ett urval av klara och pastellaktiga färger. Dessutom kan det skönjas färgpalettens olika nyanser där ungefär hälften har en ljus nyans och den andra en mörkare. Det färgteoretiska mönstret som kan urskiljas i färgpaletten är att de det finns tydliga färgpar, där dessa färger utgör en tonfärgsvariation av varandra(Tint Color Variation). Till exempel #006EBF är en tonad variant av #D6EDFC. Visa av färgerna bildar också en sammanhållen skala utifrån perspektivet komplementfärger. Det huvudsakliga syftet med färgerna är att skapa fokuspunkter eftersom de är kopplade till textboxar med olika typer av information till webbplatsens besökare. Denna Card-struktur har en framträdande roll i designen av webbplatsen. Även den relativt stora flashregionen som innehåller elevbilder med slide effekt har som syfte att skapa en tidig fokuspunkt på sidan så att besökarna stannar kvar på webbplatsen. I en strävan att uppnå jämvikt på webbplatsen har konstruktörerna skapat en tre kolumners layout i mainsektionen där strävan är fördela innehållet jämt mellan de olika indelningarna. Typografin består av två sans-serif typsnitt, den löpande texten är av typen Open Sans och rubrikerna Stockholm Type, vilket är Stockholms stads egna typsnitt och får bara användas då kommunen är avsändare.

Utifrån ovanstående presenterade designelement kan slutsatsen dras att betoning är den dominerade designprincipen med en strävan att fokusera besökaren på de områden som skolan anses vara viktiga för besökaren att ta till sig och bilda sig en uppfattning om skolans mervärden. Det finns även en strävan att uppnå designprincipen balans genom indelningar av maindelen i lika stora delar och valet av endast två typsnitt av formen sans-serif som har till syfte att skapa symmetri.

**Södra latins gymnasium**

Färgpalett
<table>
  <tr>
   <td><strong>Färg</strong>
   </td>
   <td style="height: 50px; width: 50px; background-color: #F5F3EE">
   <td style="height: 50px; width: 50px; background-color: #FEDEED">
   </td>
   <td style="height: 50px; width: 50px; background-color: #006EBF">
   </td>
   <td style="height: 50px; width: 50px; background-color: #D6EDFC">
   </td>
   <td style="height: 50px; width: 50px; background-color: #00867F">
   <td style="height: 50px; width: 50px; background-color: #5D237D">
   </td>
   <td style="height: 50px; width: 50px; background-color: #5D5C58">
   </td>
   <td style="height: 50px; width: 50px; background-color: #C40064">
   </td>
   <td style="height: 50px; width: 50px; background-color: #F1E6FC">
   </td>
  </tr>
  <tr>
   <td><strong>Hex kod</strong>
   </td>
   <td>#F5F3EE
   </td>
   <td>#FEDEED
   </td>
   <td>#006EBF
   </td>
   <td>#D6EDFC
   </td>
   <td>#00867F
   </td>
   <td>#5D237D
   </td>
   <td>#5D5C58
   </td>
   <td>#C40064
   </td>
   <td>#F1E6FC
   </td>
  </tr>
</table>

Södra Latins gymnasiums färgpalett består i huvudsak av klara pastellfärger, hälften av färgerna har en ljusare nyans medan den andra hälften är betydligt mörkare. Utifrån färglära perspektivet kan det skönjas att färgerna bildar par och dessa två utgör tonfärgsvariationer av varandra. Man kan även konstatera att vissa av färgerna utgör komplementfärger utifrån tre punkters perspektivet. Färgerna används för att förstärka olika typer av budskap som webbplatsen vill förmedla till besökarna. Denna formen av card liknande struktur har en framträdande roll i designen av webbplatsen. Färgerna kontrasteras tydligt från den ljusa bakgrundsfärgen och på så sätt lyfts informationen i mainelementets olika delar fram. Flash-regionen består av en slideshow med bilder på skolan och aktiva elever med syfte att skapa ett intresse eftersom rörelse och förändring gör att besökaren upplever dynamik och liv på webbplatsen. Detta inslag av att använd bilder återkommer även i maindelen av webbplatsen. I en strävan att skapa ordning och struktur i sidan har två(main ⅔ och sidebar ⅓ ) kolumner skapats som fördelar innehållet på sidan. Där de olika programmen som finns på skolan lyfts fram högst upp som betydelsefull information. Typsnitten på webbplatsen består av Open Sans i den löpande texten och Stockholm Type för rubrikerna. Den sistnämnda är Stockholms stads egna typsnitt och får bara användas då kommunen är avsändare.

Utifrån ovan nämnda designelement kan konstateras att webbplatsdesignen eftersträvar olika former av betoning via färger och bilder med olika storlekar. Vidare kan det även konstateras att det finns inslag av den hierarkiska designprincipen genom att betydelsebärande delar av verksamheten lyfts fram tidigt på webbplatsen.


**Affärsgymnasiet**

Färgpalett
<table>
  <tr>
   <td><strong>Färg</strong>
   </td>
   <td style="height: 50px; width: 50px; background-color: #002046">
   <td style="height: 50px; width: 50px; background-color: #DFD0B9">
   </td>
   </td>
   <td style="height: 50px; width: 50px; background-color: #FFEB00">
   <td style="height: 50px; width: 50px; background-color: #F2F2F2">
   </td>
   <td style="height: 50px; width: 50px; background-color: #191E3A">
   </td>
   <td style="height: 50px; width: 50px; background-color: #DAF1F0">
   </td>
  </tr>
  <tr>
   <td><strong>Hex kod</strong>
   </td>
   <td>#002046
   </td>
   <td>#DFD0B9
   </td>
   <td>#F2F2F2
   </td>
   <td>#080A13
   </td>
   <td>#191E3A
   </td>
   <td>#DAF1F0
   </td>
  </tr>
</table>


Affärsgymnasiets färgpalett består av hälften mörka respektive ljusa färger. De mörka färgerna är monokroma på färgskalan medans de ljusa är komplementfärger. Den mörkblåa färgen används i headern, footern samt som horisontell avdelare av webbplatsens olika delar. De ljusa färgerna använd som bakgrundsfärg. Färgskalan är stram och förstärker känslan av en business liknade hemsida vilket också är det huvudsakliga syftet med verksamheten, att utbilda olika typer av ekonomer. Det är en frekvent förekomst av elevbilder(både som enstaka bilder och collage) på webbplatsen som har till syfte att sprida en känsla av att eleverna trivs på sin skola. Webbplatsens textinslag är begränsat till några få meningar med tydlig whitespace vilket ytterligare ökar betoningen på det visuella budskapet. Den huvudsakliga sektioneringen av webbplatsen baseras på en horisontell indelning. Typografin består av rubriker med serif Roboto Slab och sans-serif Helvetica Neue.  Dessa två relativ enkla typsnitten har med största sannolikhet som syfte att förstärker bilden av en stram och återhållen design. I den relativt omfattande footern finns frågor och svar, kontaktinformation och karta som lokaliserar skolan.

Slutsatsen som kan dras utifrån dessa designelement är att den dominerande designprincipen på webbplatsen är enhetlighet och harmoni där det finns tydliga avstånd mellan elementen(white space) och det finns ett repetitivt inslag där element återupprepas(bilder) och det finns en rytm med liknande färg och det finns en känsla av flöde på webbplatsen, med den horisontella uppdelningen.


**International IT College**

Färgpalett
<table>
  <tr>
   <td><strong>Färg</strong>
   </td>
   <td style="height: 50px; width: 50px; background-color: #FFFFFF">
   <td style="height: 50px; width: 50px; background-color: #F7F7F7">
   </td>
   <td style="height: 50px; width: 50px; background-color: #9E0A0E">
   </td>

  </tr>
  <tr>
   <td><strong>Hex kod</strong>
   </td>
   <td>#FFFFFF
   </td>
   <td>#F7F7F7
   </td>
   <td>#9E0A0E
   </td>
  </tr>
</table>
International IT College har en färgpalett bestående av två ljusa grundfärger och en mörkröd signalfärg.  Den andra ljusa färgen(#F7F7F7) är en tonad variant av den första(#FFFFFF). Den mörkröda färgen används som accentfärg på webbplatsen. Denna accentfärg används i rubriker och på CTA(call to action) element såsom olika typer av knappar, kalender och länkningar till undersidor. Flash-regionen består av en stor bild av elever och lärare som är aktiva med skolarbete. Manin inleds med länkar till programmen på skolan och ett video-element som presenterar skolan.  Därefter är main sektionen uppdelad i två kolumner, där innehållet växelvis består av text och bild som ger olika perspektiv på verksamheten. Längst ned i huvudsektionen finns en slide show som visar olika event på skolan utifrån ett kronologiskt perspektiv samt en horisontell slide med citat från och bild på elever som går på skolan. Footern består av copyright och en facebook symbol. Typsnittet på hela hemsidan är sans-serif typsnittet Open Sans.

Utifrån dessa designelement kan det konstateras att webbplatsen präglas av designprincipen betoning, genom den ljusa bakgrunden och tydliga accentfärgen samt olika fokusområden med video och olika typer rörliga horisontella slide element som ska göra att användaren stannar på sidan och ta till sig skolans mervärden.


#### Design vs mål och syfte
**Thorildsplans gymnasium**

Thorildsplans gymnasium syfte och mål stöds delvis av de designprinciper som utgör grunden för webbplatsen. Webbplatsen fungerar som informationskanal kring skolans verksamhet, men betoningen på webbplatsen olika delar med hjälp av åtta olika färger skapar ett plotter och oroligt intryck. Det det ger ett förvirrat intryck och användaren blir osäker vad hen ska fokusera för att veta mer om skolan. Den balanserande principen störs utav att det saknas ett horisontellt grid som användaren kan vila sina ögon mot. Vilket ytterligare förstärker det ostrukturerade intrycket.

**Södra Latins gymnasium**

Den hierarkiska designprincipen som utgör den ena grunden för utformningen på sidan fungerar inledningsvis med länkar till information om de olika programmen som skolan erbjuder, vilket är en central del av verksamheten och av intresse för besökarna. Därefter så tonas det hierarkiska intrycket ned och användaren släpps vind för våg och det blir en otydlighet var hen ska ta sig an härnäst. Detta intryck stärks av det plottriga intrycket som den efterföljande card-design ger med massa olika färger och höjder. Balansen hängs upp på de vertikala kolumnerna men avsaknad av horisontella linjer ger å andra sidan ett asymmetriskt intryck.

**Affärsgymnasiet**

Affärsgymnasiet design princip om enhetlighet uppfylls genom färgpaletten som stärker ett intryck av att på den här skolan är det  business som gäller. Även bilderna ger samma enhetliga intryck. Den horisontella uppdelningen ger ett harmoniskt intryck där användaren kan begränsa sitt fokus och på så sätt ta till sig informationen på ett bättre sätt. Det intryck störs emellertid av variationen av element bredden på sidan som ger ett störande intryck. En annan brist i den horisontella uppdelningen är otydligheten var footern egentligen befinner sig på sidan: Det går att identifiera åtminstone tre möjliga footers på sidan vilket innebär en risk att användaren inte fortsätter att scrolla och i och med det missar väsentlig information.

**International IT College**

International IT Colleges som präglas av designprincip betoning är tydlig och enkel med en accentfärg för fokusera användaren på de väsentliga delarna på webbplatsen. Webbplatsen tycks dock inte lita riktigt på sin designprincip vilket visas bland annat i elementet med rubriken “Är du intresserad av att veta mer?” där det finns en knapp med texten “Tryck här”. men samtidigt har de också lag till texten
“Tryck gärna på knappen!”. Det ger ett osäker och något löjeväckande intryck och något som designen ska lösa på ett intuitivt sätt. Det som också sticker ut är footern som också betonas genom accentfärgen, men som har ett väldigt torftigt innehåll med copyright, en facebook ikon och en länk(underlined) till webbyrån som har skapat webbplatsen.


## Slutsatser

Slutsatser som kan dras från den aktuella studien när det gäller design trenden bland gymnasieskolornas webbplatser är att de det finns markanta skillnader mellan webbplatser med kommunala huvudmän och fristående skolor. Där de förstnämnda har en begränsad möjlighet att självständigt designa sina webbplatser och detta försöker de kompensera genom att använda många olika färger i en card-liknande struktur, betydligt fler än vad som designmässigt är motiverat. De kommunala skolorna använder sig också av en klassisk struktur med en header och footer som spänner över hela sidans bredd samt en main som är indragen. På det hela taget utgör dessa webbplatser ett relativt enformigt intryck och förmodligen tilltalar det mer föräldrarna än ungdomarna. Samtidigt är det informativa och har sina tydliga fördelar för att kunna basera ett bra gymnasieval på.

Friskolorna i undersökningen är betydligt friare i sina designmöjligheter och kan på så sätt skapa en webbplats som på ett tydligt sätt kan förmedla en känsla för verksamheten med hjälp av en grundläggande designprincip. Här ser vi exempel på design där hela sidans bredd utnyttjas i hela webbplatsen, vilket är en designtrend idag och nyttjande av färg på ett mer genomtänkt sätt. Även på dessa finns det dock brister såsom false bottom(visuella antydningar av en footer mitt på sidan) och designelement som måste förtydligas(Exempelvis, Klicka på knappen). De fria gymnasierna har också en betydligt längre sida vilket kräver omfattande scrollning för att se hela webbplatsen och det finns undersökningar som visar att besökarna stannar längre kvar på dessa sidor, vilket med största sannolikhet är ett medvetet val i designen.[4] Sammanfattningsvis så finns det en designmässig utvecklingspotential hos samtliga undersökta webbplatser för att blivande elever och föräldrar ska kunna göra bra gymnasieval på goda grunder.



## Övrigt

Författare Lars Persson
