---
---
Redovisning kmom01
=========================
Jag har aldrig tidigare arbetat med ramverk för att bygga webbplatser så detta är helt nytt för mig. Jag har under detta kmom arbeta för att orientera mig i denna struktur för att få en uppfattning om de olika delarnas syfte och funktion. Det kändes som ett ganska stort steg från sidokontrollers och templatefiler i viewkataloger i htmlphp-kursen till denna ramverksstruktur. Detta kliv har således varit en stor utmaning för mig och är medveten om att jag inte greppar riktigt alla delarna inom ramverket. Det kan dock ibland vara nödvändigt att få stora utmaningar för att utveckla sina förmågor och närma sig ”verkligheten” när det gäller webbplatsers uppbyggnad och design.

Förutom det nya med ramverket så introducerades också en hel del nya verktyg såsom textformatet markdown, versionshanteringsverktyget för kod Git och webbplatsen Github, kommandoradsverktyget Composer och Make, de två sistnämnda har jag bara laddat ned och installerat. När det gäller markdown så har jag skapat en testsida på webbplatsen och provat mig fram för att förstå hur textformatet fungerar och hur resultatet blir i html formatet. Insikten från denna övning är att skrivprocessen underlättas och läsbarheten vid inmatningssituationen ökar betydligt genom att använda markdown. När det gäller git har jag skapat ett git-repo av alla filer i redovisningskatalogen och skapat commits när jag har uppdaterat filer i ramverket. Initialt ändrade jag något för mycket innan jag överförde till repot , gjorde en commit och pushade till gitHub, men efter ett tag började jag få bättre struktur och commitade mer frekvent  för att få bättre kontroll och översikt i GitHub historiken. Känner mig dock fortfarande något osäker när det gäller Git tag av versionerna, gjorde en i början när jag följde med i guiden och en i slutet när jag ansåg att jag var klar med momentet(den gjordes dock innan jag lad in redovisningstexten, så det blev en ytterligare version). En fundering jag hade under det momentet av kursen; när kan man kalla det en ny version, dvs. vad ska ha ” skett” för att man ska ha ”rätt” att byta från version 1.0.0 till 1.0.1 och 1.0.* till 1.2.0 och från 1.*.* till 2.0.0?

Min grundläggande uppfattning om design för webben är att den ska vara stilren(inte för mycket färg och form som distraherar och stör innehållet på webbplatsen), innovativ(något utöver det ”vanliga” eller någon form av nytänkande när det gäller utformningen) och användarvänlig(den ska helt enkel vara funktionell och intuitiv för användaren).

När det gäller styla webbplatsen med CSS så lade jag till en förstasida med bilder och byline, som jag placerade i ett block. Därefter lade jag till en flashbild och  font(EB+Garamond, för att få en lättillgänglig font). Efter det så stylade jag navbaren(tog bort underline med text-decoration: none;) och sidbaren(tog bort disc med list-style-type: none;) med länkarna. Den stora utmaningen var att få de olika blocken, för den regionala navbaren och main innehållet att flyta och lägga sig bredvid varandra, vilket jag löste med att sätta storleken till en % sats för de bägge delarna.  Så nu är webbplats någorlunda läs- och användbar, men inte designad enligt min grundläggande uppfattning som jag nämnde ovan. Detta ska dock förbättras och utvecklas i kommande kursmoment.

Mitt TIL för detta moment är insikten om komplexiteten och omfattningen i ramverksstrukturen som ligger bakom att en webbplats renderas som kräver en hel del arbete för att sätta sig in i och förstå.

Detta innehåll är skrivet i markdown och du hittar innehållet i filen `content/redovisning/01_kmom01.md`.
