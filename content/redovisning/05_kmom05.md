---
---
Redovisning kmom05
=========================

Detta innehåll är skrivet i markdown och du hittar innehållet i filen `content/redovisning/05_kmom05.md`.

Jag undersökte laddningstiden för de tre största nyhetssajterna i Sverige. Medierna har en central roll för demokratin och en av deras viktigaste funktion är att göra nyheter tillgängliga för medborgarna vilket gör att laddningstiden har stor betydelse för dessa sajter. Mina slutsatser från undersökningen är att laddningstiden är oerhört lång, till stora delar orsakad av mängden reklaminslag som ska laddas för att rendera sidan, vilket kan på sikt kan skada demokratin på grund av det lättflyktiga beteendet hos dagens användare. Är väl medveten om  att den slutsatsen är något hårddragen, men problematiken med laddningstid är en stor utmaning för de digitala medierna.

Initialt uppfattade jag inte riktigt nyttan av att använda Cimage som verktyg för bildhantering. Varför inte göra bilderna färdiga i ett externt bildverktyg, där det finns fler funktionaliteter än vad som erbjuds i Cimage och sedan bara lägga in dem på webbplatsen? Efter att jag hade satt mig in i verktyget måste jag emellertid erkänna att min inledande skepsis inte hade fog för sig. Istället för att ha flera unika bilder med externt skapade redigeringar och filter kan man med det inbyggda verktyget ha endast en bild och bearbeta den i ramverksmiljön, vilket underlättar hanteringen och kontrollen över bildernas beteende och utseende. En annan viktig konsekvens av att ha ett fåtal bildfiler är att det avsevärt reducerar sidans laddningstid. Normalt sett använder jag mig av gimp för att redigera mina bilder. Jag måste dock tillstå att min erfarenhet av hantering och bearbetning av bilder är ytterst begränsad, så detta kursmoment har gett mig nyttiga kunskaper och verktyg för att utöka mina förmågor på detta område. Jag strävade efter att använda någon av de funktioner som erbjuds Cimage i alla mina bilder, ibland bara en tex. resize of image och ibland flera såsom crop, sharpen och lighten för att få ett någorlunda vettigt utseende på de olika bilderna, samtidigt som de skulle skapa olika perspektiv på samma ursprungsbild. Enligt mitt tycke så är resultatet något blandat med några lyckade parallellt med mindre lyckade bilder.

Modulen @desinax/figure underlättade arbetet med att skapa bildtexter, som jag tidigare inte riktigt fått att fungera på ett tillfredsställande sätt. Jag har även haft nytta av flytfunktionen och den responsiva funktionen så att texten nu flyter runt bilderna på ett vettigt sätt. Så sammanfattningsvis så är det en mycket användbar modul för att hantera bilder i kombination med text på webben.

Utmaningarna kring att hantera bilder på webben handlar bland annat om vilken bildkvalitet som eftersträvas samtidigt som det kan kollidera med en snabb och effektiv nedladdningstid. En annan utmaningen är att hålla koll tiden för den mobila respektive desktop nedladdningen. Hur stor är skillnaden och vad kan göras åt det? Går det tex att komprimera bilderna eller ha olika bilder beroende på skärmbredd för att få en effektiv rendering. En annan viktigt sak att ha i åtanke är vilket filformat som bilden sparas i jpg eller png för att kunna hantera dem på ett vettigt sätt på webben.

Mitt TIL för detta moment är kunskaper att använda bildhanteringsverktyg inom webbramverk och vilka fördelar det kan medföra. Det andra jag tar med mig är medvetenheten och betydelsen av nedladdningstider för webbplatser.
