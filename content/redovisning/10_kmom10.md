---
---
Redovisning kmom10
=========================

## Uppdrag 1: Analys aktuell webbplatsdesign

I uppdraget att analysera aktuell webbplatsdesign valde jag att studera ett urval av gymnasieskolor. Vilket är intressant att forska om i och med att vi i Sverige har ett fritt skolval och pengarna följer med eleverna vilket har gjort att det är en marknad där olika aktörer offentliga och privata konkurrerar om dessa. I denna tävlan så gäller det ha någon form av marknadsföringsstrategin och där har webbplatser en central roll för att visa upp skolans mervärden. I studien ingick webbplatsernas schematiska struktur, färgval, designelement och vilka designprinciper som var dominerande. Utifrån dessa aspekter drogs sedan slutsatser om syfte och mål uppnås med designen och vilka aktuella design trender som kan skönjas utifrån urvalet. Studien kommer fram till att det finns markanta skillnader mellan kommunala och fristående skolor när det gäller designen. Där de fristående satsar betydligt mer på webbdesignen för att skapa en känsla av verksamheten. Samtliga undersökta objekt satsar på visualiseringar i form av bilder på aktiva och glada elever som ger intryck att de trivs på skolan. På det hela taget kan det dock konstateras att det finns en hel mer att göra utifrån ett designperspektiv för att förmedla en informativ och känslomässig bild av de olika skolorna. Hela rapporten finns tillgänglig under länken rapporter/kmom09-webbplatsdesign med titeln, “Analys av aktuell webbdesign hos gymnasieskolor i Stockholm”.


## Uppdrag 2: Analys valfri

Organisationen Valfrihet läste min föregående rapport om Analys av aktuell webbdesign hos gymnasieskolor i Stockholm och fann den intressant eftersom den innehåller tydliga element av valfrihet. Organisationens styrelse saknar dock viktiga tekniska aspekter såsom vilken prestanda har de olika webbplatserna och vilka betyg får det av olika mätverktyg samt hur designen påverkas av en övergång från laptop- till mobilskärm. Som “forskare” ser jag möjligheten att kunna skapa två olika rapporter under en gemensam “akademiska kappa” och ytterligare fördjupa kunskaperna om och bredda perspektiven på gymnasieskolors digitala plattformar och på så sätt tillfredsställa organisationens brinnande kunskapstörst inom området. Hela rapporten finns tillgänglig under länken rapporter/kmom10-webbplat och design med titeln, “Analys av gymnasieskolors webbplatser i Stockholm utifrån ett desktop- och mobilläge”.


## Uppdrag 3: Webbplatsen

För att skapa webbplatsen för min kund så utgick jag från min befintliga me-sida och kopierade den och skalade bort delar som inte var relevanta för projektet. Jag använde detta angreppssätt för att i huvudsak kunna behålla grunden till gridstrukturen Därefter bestämde jag mig för att anta uppdraget att skapa en webbplats för en advokatbyrå. För att kunna skapa strukturen för webbplatsen studerade jag ett antal advokatbyråers webbplatser och utifrån dessa skapade jag en egen skiss. Utifrån denna prototyp skapades de tre olika sidorna(home, om och blogg) som var det grundläggande kravet för webbplatsen.

Jag valde att skapa en förstasida med tre jämnstora kolumner och fördelade det huvudinnehållet mellan dessa. Tre kolumners layouten skapade en tydlig men samtidigt responsiv struktur. Jag ville även få bort känslan av en sidebar som enligt min uppfattning har låg visuell prioritet när besökarna scannar en webbsida. I de tre kolumnerna kombineras text och bild så att de tillsammans bildar ett schackmönster, som ska ge en harmonisk och balanserad känsla. Texten är i form av frågor som besökaren kan tänkas ha när hen besöker en advokatbyrå och detta element utgör samtidigt en länk som ska ge utförlig information om det aktuella ämnet(har ännu  inte skapats). För att tydliggöra att det är en länk är texten understruken och med en diskret hovereffekt. Dessa frågerutor är inramade med hjälp av en div och har getts samma storlek som bilderna. Syftet är att skapa en intuitiv interaktivitet samtidigt som det textbaserade inslaget på sidan begränsas och sidan får ett tydligt inslag av whitespace.

Varje sida på webbplatsen har en flash-bild. Texten på bilden varierar beroende på vilken sida som är aktuell för att på ett tydligt sätt markera för användaren vars hen befinner sig på webbplatsen. Bilden skalas med hjälp av Cimage för att passa in i regionen.

Header elementet har via navbaren länkar till samtliga sidor på webbplatsen och jag skapade en logga i paint designad utifrån kundens profil  som implementeras i headern och som favicon.

Footern har tre kolumner som var och en har ett specifikt syfte, den första har olika typer av kontaktinformation med font awesome ikoner för sociala medier, den andra innehåller frågor och svar som besökare kan tänkas ha med ett syfte att skapa ett intresse och behov av vad advokatbyrån har att erbjuda och kolumnen längst till höger är en beskrivning av advokatbyrån och dess förtjänster. Texten i kolumn två och tre är länkade till två tilltänkta sidor(ej ännu skapade) som som via ankare styr besökaren till den efterfrågade informationen.

Jag har eftersträvat att texten och bilderna ska vara relevant för att skapa en autentisk webbplats för en advokatbyrå. Samtliga bilder är skalade med hjälp av Cimage för att få rätt storlek på bilderna så att de passar in på ett naturligt sätt i flödet på webbplatsen.

Webbplatsen är responsiv med hjälp av  gridstrukturen, relativa värden på bilderna och skalning av olika element samt stackning av regionernas olika delar(kolumnerna i huvudsektioner och footerns olika delar).

På bloggsidan har jag lagt in ett formulär där besökarna kan ställa juridiska frågor som de vill att byrån ska ta upp i bloggen. Syftet med detta är att skapa en interaktion med användaren så att innehållet i bloggen blir aktuellt och intressant och på så sätt öka trafiken till webbplatsen. Jag har också eftersträvat att kombinera textinläggen med relevant bildmaterial för att skapa ett visuellt intryck och underlätta läsningen av inläggen. Bilderna visas växelvis till höger och till vänster med texten flytande runt för att skap ett naturligt men ändock varierat intryck som upprätthåller intresset för innehållet.

På om-sidan har jag publicerat information om kunden, vilken verksamhet den bedriver och min tolkning av dess önskemål samt hur kunden vill att webbplatsen ska utformas och nyttjas.


## Uppdrag 4: Tema

Jag har medvetet skapat ett tema som strävar efter att stämma överens med kundens profil som jag har gjort till  standardtema i temaväljaren. Mitt tema använder den gridbaserade layouten både vertikalt och horisontellt och testsidor kan nås via ?vgrid och ?hgrid. När en webbplats innehåller mycket bilder kan det horisontella gridet störas av dessa element eftersom blandningen med textelement  inte blir lika exakt som när enbart använder sig av text med specifikt radavstånd. Jag anser dock att den struktur som jag skapat på ett godtagbart sätt följer de våg- och lodräta linjerna i gridet. Temat fungerar responsivt där navigeringen i headern försvinner vid en viss brytpunkt och endast hamburgermenyn visas och de olika delarna stackar på varandra. Jag har medveten använt whitespace för att hela webbplatsen även ska fungera på ett bra sätt i mobilläge.

Webbplatsens kod har jag delat in i olika filer och mappar. Grid och de responsiva inslagen har en egna filer i layout mappen. I lessfilen har jag lagt in variabler för att underlätta uppdatering av designen. Bilderna har jag delat upp i olika mappar efter deras syfte en för flash bilder, en för medarbetare och en för blogginläggen för att kunna redigera och hantera bilderna på ett smidigt sätt . Denna struktur ger överblick och hanteringen av webbplatsen blir enklare.

PÅ om-sidan har jag dokumenterat och förklarat mitt tema. Där finns en färgpalett där jag motiverar färgvalet. Dessutom presenteras och motiveras val av typografi, designelement och designprinciper som ligger till grund för webbplatsens layout och vilken känsla den ska förmedla. Sist på sidan har jag bifogat ett snapshot på webbplatsens temat.


## Allmänt om kursen

Projektet har varit intressant och lärorikt. För mig har det dock tagit mycke tid att hitta en design som enligt mitt tycke kan fungera utifrån projektets premisser. Den stora skillnaden mellan de tidigare kurserna är att jag aldrig riktigt kände mig klar med uppgiften, det gick hela tiden göra förändringar och förbättringar av designen. För att hitta någon form av struktur i designprocessen så bestämde jag mig för att utgå från en designprincip och hela tiden sträva efter att hålla mig till den och de idéer som inte passade in fick skalas bort. Detta underlättade arbetet och fick min designprocess att flöda på ett smidigare sätt. På det hela taget tycker jag att det har varit ett rimligt projekt utifrån kursens innehåll där vi har fått använda oss av de kunskaper vi tillägnat oss.


## Tankar om kursen

Materialet och artiklarna på dbwebb har fungerat bra som en basintroduktion till de olika momenten. De instruktionsvideor som har publicerat var centrala för min förståelse av de olika kursmomenten, särskilt när det gäller inledningen och grid, utan dessa hade det varit svårt att kunna implementera den strukturen. Föreläsningarna har varit intressanta och har gett en teoretisk referensram kring typografi, färger och design, vilket är väsentligt för att ha något att relatera till i den egna designprocessen. Utan dessa kunde man lätt hamna i en evighetsloop av ständig redigering av och tvivel på sin design. Att skriva research papers har givande där man har fått göra små “vetenskapliga undersökningar” kring de olika temana i kursen på ett strukturerat sätt.  Sammanfattningsvis är jag nöjd med kursen och kan gärna rekommendera den till andra som en introduktion till webbdesign.
