---
---
Redovisning kmom02
=========================

Detta innehåll är skrivet i markdown och du hittar innehållet i filen `content/redovisning/02_kmom02.md`.

Att arbeta med LESS har varit utmanande och jag har fått lägga ned mycket tid för att förstå konceptet. Det är många moduler att hålla reda på och greppa dess funktion. I arbetet med det responsivitetet började jag med att lägga CSS koden i media-queries.less men insåg sedan att det fanns en fil i mappen layout  som hanterade responsiviteten, sådana små misstag hat tagit mycket tid och samtidigt är jag medveten om att jag har lärt mig av dessa malörer. När det gäller responsiviteten på webbplasten fungerar den hyggligt, har arbetat med storlekar på text, header-kolumner, bildernas relativa storlek, fixa till footern så att kolumnerna lägger sig på varandra och dolt vissa delar(såsom; sidebars, byline och den långa förklaringen till styleväljaren), har dock fortfarande problem med styleväljaren och dess innehåll som jag inte lyckades med att göra helt responsivt(alternativen för select sticker utanför ramen). Utmaningen har varit att inte göra för kraftiga förenklingar av webbplatsen när skärmen bli mindre genom att bara plocka bort delar och samtidigt som den ska vara informativ och läsbar.

Genom arbetet med Kmom02 har  insett att LESS och arbetet med moduler skapar en förbättrad struktur och ökade effektivitet i stylingen av webbplatser. Jag inser emellertid att jag bara är i början av inlärningsprocessen när det gäller LESS och har mycket kvar att lära.

Detta är min första bekantskap med make och min uppfattning är att de underlättar arbetet genom att kommandon som återupprepas frekvent kan utföras på ett effektivt sätt. Hittills i kursen har jag använt mig av make framförallt när LESS filer i temat ska kompileras till min.css. Kompileringen av filerna fungerade på det hela taget bra(någon missad måsvinge som gav felmeddelande) och det är intressant att se komprimeringen som skapas i min.css som underlättar sidladdningen.

Jag arbetar utifrån en grundläggande idé om en stilren och användarvänlig upplevelse. Jag är medveten om att jag inte har varit särskilt järv i mina stilar och designval hittills, har använt den mesta tiden till att försöka förstå strukturerna och verktygen i kursen.

Min TIL för detta moment är att webbdesign tar oerhört mycket tid, samtidigt som det finns mycket potential i de verktyg som görs tillgängliga i den här designkursen.
